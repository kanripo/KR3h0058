# -*- mode: mandoku-view; -*-
#+TITLE: 清河書畫表
#+DATE: 2015-08-24 23:15:46.321181
#+PROPERTY: ID KR3h0058
#+PROPERTY: BASEEDITION WYG    
#+PROPERTY: JUAN 提要
<pb:KR3h0058_WYG_000-1a>¶
欽定四庫全書　　　　　子部八¶
　提要¶
　　清河書畫表　　　　　藝術類一(書畫之屬/)¶
　　　　(臣/)等謹案清河書畫表一卷明張丑記其家¶
　　　　累世所藏書畫也丑自叙稱其始祖號真闗¶
　　　　處士者即收藏書畫有黄庭堅劉松年諸跡¶
　　　　已散佚無存是表所列以書畫時代為經以¶
　　　　世系為緯第一格為其髙祖元素所藏第二¶
<pb:KR3h0058_WYG_000-1b>¶
　　　　格為其曽伯祖維慶曽祖子和所藏第三格¶
　　　　為其祖約之叔祖誠之所藏第四格為其父¶
　　　　茂實所藏第五格為其兄以繩所藏第六格¶
　　　　為丑所自藏第七格為其姪誕嘉所藏上迄¶
　　　　晉下迄明計作者八十一人四十九帖一百¶
　　　　一十五圖中多名跡盖自其髙祖即出沈度¶
　　　　沈粲之門其曽祖亦與沈周游其祖父皆與¶
　　　　文徴明父子為姻婭世好淵源有自故丑特¶
<pb:KR3h0058_WYG_000-2a>¶
　　　　以賞鑒聞然據其自序則作表之時家事中¶
　　　　落已斥賣盡矣此特追錄其名耳¶
　　書畫見聞表　　　　　藝術類一(書畫之屬/)¶
　　　　(臣/)等謹案書畫見聞表一卷明張丑撰盖仿¶
　　　　米芾寶章待訪錄例變而為表凡分四格第¶
　　　　一格為時代第二格為目覩第三格為的聞¶
　　　　第四格則每一朝代總計其數題曰會計凡¶
　　　　一百五十五人一百八十八帖三百五十六¶
<pb:KR3h0058_WYG_000-2b>¶
　　　　圖末附顧愷之夏禹治水圖王羲之行穰帖¶
　　　　皆註曰見虞世南臨張芝平復帖顏真卿鹿¶
　　　　脯帖皆註曰聞盖表成以後所續載也丑别¶
　　　　有南陽書畫表故表首附記已見彼者不錄¶
　　　　又云凡影響附會者不書然所列目覩諸名¶
　　　　與所作書畫舫真跡目錄多不相應意此數¶
　　　　表成于二書之前耶乾隆四十六年十二月¶
　　　　恭校上¶
<pb:KR3h0058_WYG_000-3a>¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
